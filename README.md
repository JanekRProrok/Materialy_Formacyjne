# Materiały formacyjne

## Wstęp

Króluj nam Chryste.  
Znajdziesz tutaj materiały formacyjne przeznaczone dla Ministrantów.

{% hint style="info" %}
Wszystkie materiały zostały dostosowane, w miarę możliwości, do zwyczajów panujących w Diecezji Kaliskiej.
{% endhint %}

## ☣️ Wprowadzony stan epidemii

{% hint style="danger" %}
W dniu 20 marca 2020 r. do odwołania na obszarze Rzeczypospolitej Polskiej wprowadzono  stan epidemii w związku z zakażeniami wirusem SARS-CoV-2.
{% endhint %}

Przypominamy, że zgodnie z obowiązującymi przepisami \(stan prawny na dzień 08.08.2020 r.\) do odwołania nakłada się **obowiązek zakrywania, przy pomocy odzieży lub jej części, maski, maseczki albo przyłbicy, ust i nosa** w budynkach użyteczności publicznej przeznaczonych na potrzeby kultu religijnego, a także w trakcie sprawowania kultu religijnego, w tym czynności lub obrzędów religijnych, w budynku użyteczności publicznej przeznaczonym na potrzeby kultu religijnego oraz na cmentarzu.

Obowiązku tego nie stosuje się w przypadku:

* dziecka do ukończenia 4. roku życia, 
* osoby, która nie może zakrywać ust lub nosa z powodu:
  * całościowych zaburzeń rozwoju, zaburzeń psychicznych, niepełnosprawności intelektualnej w stopniu umiarkowanym, znacznym albo głębokim, \(wymagane jest już zaświadczenie\)
  * trudności w samodzielnym zakryciu lub odkryciu ust lub nosa;
* sprawującego kult religijny podczas jego sprawowania \(tj. kapłani celebrujący Liturgię\).

Zgromadzenia organizowane w ramach działalności kościołów i innych związków wyznaniowych mogą się odbywać na terytorium Rzeczypospolitej Polskiej, z wyłączeniem obszaru czerwonego, pod warunkiem że w przypadku gdy zgromadzenie odbywa się w budynkach i innych obiektach kultu religijnego, uczestnicy realizują obowiązek zakrywania ust i nosa, o którym mowa powyżej, z wyłączeniem osób sprawujących kult religijny, a w przypadku gdy to zgromadzenie odbywa się na zewnątrz, uczestnicy przebywają w odległości nie mniejszej niż 1,5 m od siebie lub realizują obowiązek zakrywania ust i nosa, o którym mowa powyżej, z wyłączeniem osób sprawujących kult religijny.

### Aktualne zasady i ograniczenia

 Pamiętajmy, aby korzystać wyłącznie ze sprawdzonych źródeł informacji!

{% embed url="https://www.gov.pl/web/koronawirus/aktualne-zasady-i-ograniczenia" %}

