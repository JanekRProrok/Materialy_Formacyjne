# Roraty

## Czym są Roraty?

Roraty \(od łac. _Rorate caeli desuper_ **¹** – introitu wg formularza Mszy o Najświętszej Maryi Pannie w Adwencie\) – pierwsza msza o wschodzie słońca w Okresie Adwentu \(obecnie ze względów duszpasterskich celebracje Rorat przenosi się na godziny popołudniowe\). Jest to msza wotywna \(msza odprawiana nie według formularza przypisanego na dany dzień, lecz według formularza odpowiadającego pobożności wiernych lub szczególnej okazji\) o Najświętszej Maryi Pannie.

## Symbolika

Przez wiele wieków Roraty sprawowano o świcie, aby podkreślić wagę oczekiwania w ciemnościach, które symbolizują człowieka pogrążonego w grzechu. W Roratach chodzi o świadomą postawę wyjścia z lampionem w ręku, kiedy jest jeszcze ciemno, kiedy lada moment będzie wstawać jutrzenka. W symbolice liturgii Msza święta zaczyna się w ciemnościach, a kończy w świetle, aby podkreślić, że tym, który ostatecznie zwycięża wszelkie zło, jest Jezus Chrystus.

## Przebieg Rorat

Symbolicznie Msza święta rozpoczyna się przy zgaszonych światłach a kończy przy zapalonych. Nie ma przepisów liturgicznych stanowiących o chwili zapalenia światła.

### **Zarządzenie 124 Konferencji Episkopatu Polski w sprawie mszy wotywnych**

Według na 31 i 44, hymn „Chwała na wysokości Bogu" należy odmawiać w niedziele, w uroczystości i święta oraz podczas obchodów mających szczególny i bardziej uroczysty charakter, natomiast wyznania wiary nie odmawia się w święta. \(...\) W oparciu o przytoczone zasady Konferencja Biskupów polskich pozwala odprawiać we wszystkich kościołach i kaplicach: \(...\)  
     4\) W dni powszednie Adwentu jedną Mszę świętą wotywną "Rorate" z prefacją o N. Maryi Pannie, albo z drugą prefacją adwentową. W tych Mszach wotywnych można odmawiać hymn "Chwała na wysokości Bogu"; nie odmawia się natomiast wyznania wiary.

### Kalendarz Liturgiczny Diecezji Kaliskiej na rok 2018

**5.** W okresie Adwentu, z wyjątkiem niedziel i uroczystości, można odprawiać codziennie jedną Mszę św. wotywną o NMP w Adwencie "Roraty" \(MR s. 9''\) – k. biały, Odmawia się hymn Gloria; Czytania z dnia, Prefacja o NMP nr 4 lub 2 Adwentowa. Na mocy zwyczaju pali się siedem świec. Jedną z nich można ozdobić zielem lub wstążką i umieścić w pośrodku innych świec, tak aby górowała nad nimi.

## Przypisy

**¹** Antyfona _Rorate caeli desuper_ oraz polskie tłumaczenie

{% embed url="https://youtu.be/IJmSdZvK4TM" caption="" %}

{% embed url="https://www.youtube.com/watch?v=HPbCBwIskTM" %}

{% embed url="https://youtu.be/du3j7Akwg9Y" caption="" %}

{% tabs %}
{% tab title="Tekst łaciński" %}
Rorate caéli désuper, et núbes plúant jústum.

Ne irascáris Dómine, ne ultra memíneris iniquitátis:  
ecce cívitas Sáncti fácta est desérta: Síon desérta fácta est, Jerúsalem desoláta est:  
dómus sanctificatiónis túæ et glóriæ túæ, ubi laudavérunt te pátres nóstri.

Roráte caéli désuper, et núbes plúant jústum.

Peccávimus, et fácti súmus tamquam immúndus nos, et cecídimus quasi fólium univérsi:  
et iniquitátes nóstræ quasi véntus abstulérunt nos: Abscondísti faciem túam a nóbis,  
et allisísti nos in mánu iniquitátis nóstræ.

Roráte caéli désuper, et núbes plúant jústum.

Víde Dómine afflictiónem pópuli túi, et mítte quem missúrus es:  
emítte Agnum dominatórem térræ, de Pétra desérti ad móntem fíliæ Síon:  
ut áuferat ípse júgum captivitátis nóstræ.

Roráte caéli désuper, et núbes plúant jústum.

Consolámini, consolámini, pópule méus: cito véniet sálus túa:  
quare mæróre consúmeris, quia innovávit te dólor? Salvábo te, nóli timére,  
égo enim sum Dóminus Déus túus, Sánctus Israël, Redémptor túus.

Roráte caéli désuper, et núbes plúant jústum.
{% endtab %}

{% tab title="Wymowa łacińska" %}
Rorate celi desuper, et nubes pluant justum.

Ne iraskaris Domine, ne ultra memineris inikwitatis:  
ekce civitas Sankti fakta est deserta: Sion deserta fakta est, Jerusalem desolata est:  
domus sanktifikacionis tue et glorie tue, ubi laudaerunt te patres nostri.

Rorate celi desuper, et nubes pluant justum.

Pekkavimus, et fakti sumus tamkwam immundus nos, et cecidimus qwasi folium universi:  
et inikwitates nostre kwasi ventus abstulerunt nos: Abskondisti faciem tuam a nobis,  
et allisisti nos in manu inikwitatis nostre.

Rorate celi desuper, et nubes pluant justum.

Vide Domine afflikcionem populi tui, et mitte kwem missurus es:  
emitte Agnum dominatorem terre, de Petra deserti ad montem filie Sion:  
ut auferat ipse jugum kaptivitatis nostre.

Rorate celi desuper, et nubes pluant justum.

Konsolamini, konsolamini, popule meus: cito veniet salus tua:  
kware merore konsumeris, kwia innovavit te dolor? Salvabo te, noli timere,  
ego enim sum Dominus Deus tuus, Sanktus Israel, Redemptor tuus.

Rorate celi desuper, et nubes pluant justum.
{% endtab %}

{% tab title="Tekst polski" %}
Niebiosa, rosę ślijcie nam z góry, niech serca nawiedzi Zbawca nasz.

Nie bądź zagniewany, Panie. Nie pomnij dłużej nieprawości naszych.  
Wszakże Tyś Ojcem naszym, a my rąk Twoich dziełem.  
Wejrzyj przeto z miłosierdzia swego: pomóż nam być wiernym ludem Twoim, byśmy Cię chwalili, jak ojcowie nasi.

Niebiosa, rosę ślijcie nam z góry, niech serca nawiedzi Zbawca nasz.

Myśmy grzeszni i nieczyści, opadliśmy wszyscy tak, jak zwiędłe liście.  
Nieprawości nasze porwały nas niby wicher, bo imienia Twego nikt nie wzywał.  
Albowiem skryłeś przed nami oblicze swoje. I oddałeś nas w niewolę nieprawości naszych.

Niebiosa, rosę ślijcie nam z góry, niech serca nawiedzi Zbawca nasz.
{% endtab %}
{% endtabs %}

## Bibliografia

* _Kalendarz Liturgiczny Diecezji Kaliskiej na rok 2018_, Kuria Diecezjalna w Kaliszu 2018, s. 222
* Margita Kotas, [_Roraty_ – _droga za światłem_](https://www.niedziela.pl/artykul/103221/nd/Roraty---droga-za-swiatlem), "Niedziela" Edycja częstochowska 49/2012, str. 4 \[dostęp: 17:25 19.07.2019\]
* Krzysztof Tomiak, [_"Gloria" na Mszy wotywnej o Matce Bożej w Adwencie_ – _Roratach_](https://musicamsacram.pl/artykuly/pokaz/13-Gloria-na-Mszy-wotywnej-o-Matce-Bozej-w-Adwencie-Roratach), MusicamSacram \[dostęp: 17:25 19.07.2019\]

