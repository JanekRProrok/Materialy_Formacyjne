# Nabożeństwa

## Co to są nabożeństwa?

Są to pozaliturgiczne modlitwy i obrzędy, które ubogacają życie religijne, pomagają lepiej przeżywać rok liturgiczny, ubogacają sakramenty. Nabożeństwom mogą towarzyszyć pewne akty liturgiczne, np. błogosławieństwo Najświętszym Sakramentem.

## Przykłady nabożeństw

### W ciągu roku

* Luty/Marzec/Kwiecień – Gorzkie Żale, Droga Krzyżowa
* Maj – Litania Loretańska do Najświętszej Maryi Panny
* Czerwiec – Litania do Serca Pana Jezusa
* Lipiec – Litania do Najdroższej Krwi Chrystusa Pana \(nie praktykowana w naszej parafii\)
* Październik – Różaniec
* Listopad – Różaniec z wypominkami

### W ciągu tygodnia

* Litania do św. Józefa
* Litania do św. Jana Pawła II
* Nieszpory \(nie praktykowane w naszej parafii\)
* Godzinki o Niepokalanym Poczęciu Najświętszej Maryi Panny \(nie praktykowane w naszej parafii\)
* Koronka do Bożego Miłosierdzia

### Przez 9 dni przed świętem/uroczystością patronalną

* Nowenny

## Przebieg nabożeństwa

{% hint style="warning" %}
Nie zapomnij zapoznać się z [kwestiami bezpieczeństwa](kwestie-bezpieczenstwa.md).
{% endhint %}

Zazwyczaj podczas nabożeństwa wystawiany jest Najświętszy Sakrament. **Po rozpoczęciu nabożeństwa można sprzed stopni ołtarza przejść do ławki i tam uklęknąć.**

### Przykładowy przebieg nabożeństwa

{% hint style="info" %}
W nawiasach podano dodatkowe informacje dla kadzidła, które nie jest obowiązkowym elementem nabożeństw.
{% endhint %}

Wychodzimy z zakrystii w procesji \(kadzidło idzie pierwsze\), dzwonimy dzwonkiem.

Po przyjściu do stopni ołtarza, wszyscy przyklękamy \(turyfer i nawikulariusz czynią głęboki skłon\) i klękamy na oba kolana, śpiewana jest pieśń na wystawienie – dzwonimy dzwonkami.  
Kapłan wystawia Najświętszy Sakrament na ołtarzu i wraca przed stopnie. \(Następuje zasypanie kadzidła i okadzenie. Po okadzeniu turyfer wraz z nawikulariuszem odnosi trybularz do zakrystii i wraca do ławki.\)  
Rozpoczynają się modlitwy.

Po odmówieniu tekstów nabożeństwa, często występuje "czytanka", podczas której siadamy. \(W trakcie "czytanki" turyfer wraz z nawikulariuszem udaje się po kadzidło i czeka w zakrystii na śpiew.\)  
Po skończonej "czytance", wracamy przed stopnie i klękamy śpiewając pieśń przed błogosławieństwem, dzwonimy dzwonkami. \(Następuje zasypanie kadzidła i okadzenie.\)

Po zakończeniu pieśni kapłan wstaje i odczytuje modlitwę przed błogosławieństwem Najświętszym Sakramentem.  
Po niej ministrant zakłada welon naramienny kapłanowi, bierze dzwonki i zanosi je na miejsce. Klęka obok gongu i uderza w jeden ton \(poziom\) 3x – 1x podczas podniesienia Najświętszego Sakramentu na wprost, 1x na lewo i 1x na prawo. \(Turyfer udaje się na środek, może uklęknąć na klęczniku, posadzce lub stopniu i [okadza](funkcje.md#okadzenie) Najświętszy Sakrament tak jak podczas przeistoczenia\).  
Następnie wykonujemy znak krzyża, ministrant odbiera od kapłana welon, schodzi przed stopnie i składa welon \(Turyfer wraca na swoje miejsce\).

Po zamknięciu tabernakulum wstajemy, razem z kapłanem przyklękamy \(turyfer i nawikulariusz czynią głęboki skłon\) i wracamy do zakrystii.

## Bibliografia

* E. Nübold, E. Stencel, _Przy ołtarzu Pana_, Wydawnictwo Bernardinum, Pelplin 2008
* P. Krzyżewski, ks. J Zjawin, _Mały słownik służby liturgicznej_, Wydawnictwo Święty Wojciech, Poznań 2011

