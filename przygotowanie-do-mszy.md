# Przygotowanie do Mszy

## Przygotowanie do Mszy

Gdy wyznaczyłeś swój dyżur ministrancki, wtedy nie przychodź nigdy na ostatnią chwilę!  
Musisz założyć strój liturgiczny, być może przenieść coś do prezbiterium, omówić dzisiejszą liturgię z księdzem, etc.

Jeżeli jesteś ministrantem – pamiętaj poprawić sobie kapturek sutaneli, a jeżeli jesteś kandydatem – sprawdź czy masz dobrze założoną szarfę \(z lewego ramienia powinna opadać na prawe biodro\).

{% hint style="warning" %}
Niezwykle ważną regułą obowiązującą każdego, bez wyjątku, ministranta jest **przybyć 10 minut przed rozpoczęciem mszy/nabożeństwa** – to jest punktualność ministranta.
{% endhint %}

## Modlitwa przed służbą

Zanim kapłan i ministranci opuszczą zakrystię i udadzą się do prezbiterium, odmawiają krótką modlitwę, którą rozpoczyna ksiądz lub sami ministranci minutę/dwie przed początkiem Mszy:

† Oto za chwilę "przystąpię do ołtarza Bożego. Do Boga, który rozwesela młodość moją". Do świętej przystępuję służby. Chcę ją dobrze pełnić. Proszę Cię Panie Jezu o łaskę skupienia, by myśli moje były przy Tobie, by oczy moje były zwrócone na ołtarz, a serce moje oddane tylko Tobie. Amen.  
**K.** Wspomożenie † nasze w imieniu Pana,  
**M.** Który stworzył niebo i ziemię.

## Modlitwa po służbie

Po Mszy ministranci odmawiają następującą modlitwę:

**K.** Błogosławmy Panu, \(pokłon w stronę Krzyża\)  
**M.** Bogu niech będą dzięki.  
Boże, którego dobroć powołała mnie do Twojej służby. Spraw bym uświęcony uczestnictwem w Twych tajemnicach, przez dzień dzisiejszy i całe me życie szedł tylko drogą zbawienia, przez Chrystusa Pana naszego. Amen  
**K.** O powołania kapłańskie, ...  
**M.** Zdrowaś Maryjo, ...  
**K.** Święty ...  
**M.** Módl się za nami. †

