# Kwestie bezpieczeństwa

## Podstawowe zasady

Jeżeli:

* robi ci się słabo
* robi ci się duszno
* mdli cię, chce ci się wymiotować
* zacząłeś bardzo często ziewać
* masz "mroczki przed oczami"
* masz zawroty głowy

natychmiast poinformuj o tym jednego z ministrantów/osobę dorosłą, poproś ją o pomoc i usiądź w ławce lub udaj się z kimś do zakrystii, i tam usiądź, napij się wody, przemyj twarz chłodną wodą, rozepnij zamek w sutanelli, otwórz okno/drzwi. **Nie stój – to tylko pogorszy sytuację.**

Jeżeli widzisz dziwne zachowanie u ministranta obok \(zbladł, zwija się z bólu, podpiera się, ciężko oddycha, słania na nogach\), zapytaj/sprawdź czy wszystko w porządku.

W razie zasłabnięcia, omdlenia \(przypadki szczególne\) obowiązkowo osoba, która ci towarzyszy/jakikolwiek inny ministrant informuje osoby dorosłe \(najlepiej dwie\) o zaistniałej sytuacji. Można ułożyć poszkodowanego w pozycji bocznej – bezpiecznej, **postępować zgodnie z zasadmi pierwszej pomocy**. Jeżeli potrzeba, można poprosić przez mikrofon lekarzy/ratowników medycznych/ratowników, obecnych w kościele, o zgłoszenie się do zakrystii.

{% hint style="warning" %}
Numer alarmowy: **112**
{% endhint %}

{% file src=".gitbook/assets/pierwsza-pomoc.pdf" caption="Schematy podstawowych czynności ratunkowych" %}

Źródło: [Polska Rada Resuscytacji](https://www.prc.krakow.pl/wytyczne.html) \[dostęp: 23:39 06.03.2020\]

## Adoracja relikwii

Jeżeli jesteś chory, przeziębiony, masz rozwolnienie, możesz oddać cześć relikwiom poprzez dotyk relikwiarza ręką – nie musisz ich całować, by nie roznosić wirusów lub bakterii.

Ponadto relikwie powinny być po każdym pocałunku porządnie, kilkukrotnie przetarte \(nie delikatnie muśnięte\) świeżym ręczniczkiem, którego stronę można co jakiś czas zmieniać, szczególnie w okresach wzmożonego zachorowania na przeziębienia, grypę, jelitówki, zapalenie opon mózgowo-rdzeniowych \(okres jesienno-zimowy i wiosenny\).

